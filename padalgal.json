[
    {
      "number": 485,
      "lines": [
        "கலந்து நின்னடி யாரோ டன்று வாளா களித்திருந்தேன்",
        "புலர்ந்து போன காலங்கள் புகுந்துநின்ற திடர்பின்னாள்",
        "உலர்ந்து போனேன் உடையானே உலவா இன்பச் சுடர்காண்பான்",
        "அலர்ந்து போனேன் அருள்செய்யாய் ஆர்வங் கூர அடியேற்கே"
      ]
    },
    {
      "number": 486,
      "lines": [
        "அடியார் சிலருன் அருள்பெற்றார் ஆர்வங் கூர யான் அவமே",
        "முடையார் பிணத்தின் முடிவின்றி முனிவால் அடியேன் மூக்கின்றேன்",
        "கடியேனுடைய கடுவினையைக் களைந்துன் கருணைக் கடல்பொங்க",
        "உடையாய் அடியேன் உள்ளத்தே ஓவா துருக அருளாயே"
      ]
    },
    {
      "number": 487,
      "lines": [
        "அருளா ரமுதப் பெருங்கடல்வாய் அடியா ரெல்லாம் புக்கழுந்த",
        "இருளா ராக்கை யிதுபொறுத்தே எய்த்தேன் கண்டாய் எம்மானே",
        "மருளார் மனத்தோர் உன்மத்தன் வருவாய் என்றிங் கெனைக்கண்டார்",
        "வெருளா வண்ணம் மெய்யன்பை உடையாய் பெறநான் வேண்டும்மே"
      ]
    },
    {
      "number": 488,
      "lines": [
        "வேண்டும் வேண்டும் மெய்யடியா ருள்ளே விரும்பி எனை அருளால்",
        "ஆண்டாய் அடியேன் இடர்களைந்த அமுதே அருமா மணிமுத்தே",
        "தூண்டா விளக்கின் சுடரனையாய் தொண்டனேற்கும் உண்டாங்கொல்",
        "வேண்டா தொன்றும் வேண்டாதுமிக்க அன்பே மேவுதலே"
      ]
    },
    {
      "number": 489,
      "lines": [
        "மேவும் உன்றன் அடியாருள் விரும்பி யானும் மெய்ம்மையே",
        "காவி சேருங் கயற்கண்ணான் பங்கா உன்றன் கருணையினால்",
        "பாவியேற்கும் உண்டாமோ பரமா னந்தப் பழங்கடல்சேர்ந்",
        "தாவி யாக்கை யானென்தன் றியாது மின்றி அறுதலே"
      ]
    },
    {
      "number": 490,
      "lines": [
        "அறவே பெற்றார் நின்னன்பர் அந்தமின்றி அகநெகவும்",
        "புறமே கிடந்து புலைநாயேன் புலம்பு கின்றேன் உடையானே",
        "பெறவே வேண்டும் மெய்யன்பு பேரா ஒழியாய் பிரிவில்லா",
        "மறவா நினையா அளவில்லா மாளா இன்ப மாகடலே"
      ]
    },
    {
      "number": 491,
      "lines": [
        "கடலே அனைய ஆனந்தக் கண்டா ரெல்லாங் கவர்ந்துண்ண",
        "இடரே பெருக்கி ஏசற்றிங் கிருத்த லழகோ அடிநாயேன்",
        "உடையாய் நீயே அருளிதியென் றுணர்த்தா தொழிந்தே கழிந்தொழிந்தேன்",
        "சுடரார் அருளால் இருள்நீங்கச் சோதி இனித்தான் துணியாயே"
      ]
    },
    {
      "number": 492,
      "lines": [
        "துணியா உருகா அருள்பெருகத் தோன்றும் தொண்டரிடைப்புகுந்து",
        "திணியார் மூங்கிற் சிந்தையேன் நின்று தேய்நின்றேன்",
        "அணியா ரடியா ருனக்குள்ள அன்புந் தாராய் அருளளியத்",
        "தணியா தொல்லை வந்தருளித் தளிர்ப்பொற் பாதந் தாராயே"
      ]
    },
    {
      "number": 493,
      "lines": [
        "தாரா அருளொன் றின்றியே தந்தாய் என்றுன் தமரெல்லாம்",
        "ஆரா நின்றார் அடியேனும் அயலார் போல அயர்வேனோ",
        "சீரார் அருளாற் சிந்தனையைத் திருத்தி ஆண்ட சிவலோகா",
        "பேரா னந்தம் பேராமை வைக்க வேண்டும் பெருமானே"
      ]
    },
    {
      "number": 494,
      "lines": [
        "மானோர் பங்கா வந்திப்பார் மதுரக் கனியே மனநெகா",
        "நானோர் தோளாச் சுரையொத்தால் நம்பி இத்தால் வாழ்ந்தாயே",
        "ஊனே புகுந்த உனையுணர்ந்த உருகிப் பெருகும் உள்ளத்தைக்",
        "கோனே அருளுங் காலந்தான் கொடியேற் கென்றோ கூடிவதே"
      ]
    },
    {
      "number": 495,
      "lines": [
        "கூடிக்கூடி உன்னடியார் குளிப்பார் சிரிப்பார் களிப்பாரா",
        "வாடி வாடி வழியற்றேன் வற்றல் மரம்போல் நிற்பேனோ",
        "ஊடி ஊடி உநடியாயொடு கலந்துள் ளுருகிப் பெருகிநெக்கு",
        "ஆடிஆடி ஆனந்தம் அதுவே யாக அருள்கலந்தே"
      ]
    }
  ]
